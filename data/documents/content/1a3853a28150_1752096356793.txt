कांग्रेस ने किया सत्ता का दुरुपयोग
बीजेपी सांसद ने कहा कि नेशनल हेराल्ड मामले में ईडी ने चार्जशीट फाइल कर दी है। इसके जरिये ईडी ने सत्ता के दुरुपयोग का एक बहुत गंभीर उदाहरण उजागर किया है। यह कांग्रेस की पुरानी सोच को दर्शाता है कि जहां वह सेवा की आड़ में सार्वजनिक संस्थानों का दुरुपयोग करती है, उन्हें अपने स्वयं की जागीर (धन) को बढ़ाने के लिए एक उपकरण के रूप में उपयोग करती है।मालिकाना हक गांधी परिवार के पास
बांसुरी स्वराज ने कहा कि हैरानी की बात है कि दो हजार करोड़ की संपत्ति को मात्र 50 लाख रुपये में यानी कौड़ियों के भाव पर यंग इंडिया लिमिटेड कंपनी को ट्रांसफर कर दिया। बीजेपी सांसद ने कहा कि ईडी की चार्जशीट साफ दिखाती है कि यंग इंडिया लिमिटेड कंपनी एक नॉट फॉर प्रोफेट कंपनी है, जिसका 76 फीसदी मालिकाना हक गांधी परिवार का है।ईडी की चार्जशीट ये भी उजागर करती है कि 661 करोड़ रुपये की अवैध संपत्ति आज भी AJL के हाथ में हैं। AJL ही नेशनल हेराल्ड न्यूज पेपर चलाती थी। साथ ही 90 करोड़ रूपये की अवैध संपत्ति यंग इंडिया लिमिटेड यानी गांधी परिवार के स्वामित्व में जो कंपनी है, उनके नीचे है। यह एक असाधारण बात है। इसकी जांच बहुत ज्यादा जरूरी है। कांग्रेस पार्टी को देश की जनता के सामने और 25 अप्रैल को अदालत के सामने जवाब देना है।