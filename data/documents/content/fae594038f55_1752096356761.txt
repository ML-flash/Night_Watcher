क्या केरल में शशि थरूर बनेंगे BJP का सबसे बड़ा चेहरा? PM मोदी ने खुलेआम कर दिया 'इजहार'-वीडियो
दो नेताओं को छोड़ा पीछे
पेरावूर के विधायक सनी जोसेफ अब केरल प्रदेश कांग्रेस समिति (केपीसीसी) की कमान संभालेंगे। उन्होंने इस रेस में एंटो एंटनी के साथ एक अन्य नेता बेनी बेहनान को पीछे छोड़कर यह पद हासिल किया है। कांग्रेस ने सनी जोसेफ को ऐसे वक्त पर पार्टी की कमान सौंपी है जब तिरुवनंतपुरम के सांसद और कांग्रेस के दिग्गज नेता शशि थरूर की बीजेपी से नजदीकियां चर्चा का विषय बनी हुई हैं। इतना ही नहीं सनी जोसेफ की नियुक्ति इसलिए भी अहम है क्योंकि पार्टी के कुछ नेता मौजूदा अध्यक्ष के सुधाकरन को समर्थन जारी किए हुए थे, लेकिन इसके बाद भी राज्य में नए व्यक्ति को कमान सौंप दी।
चेन्निथला और थरूर को झटका
सनी जोसेफ की नियुक्ति से कांग्रेस नेता शशि थरूर और रमेश चेन्निथला को झटका लगा है। चेन्निथला वर्तमान में महाराष्ट्र कांग्रेस के प्रभारी है। उन्होंने थरूर के साथ के सुधाकरन का समर्थन किया था। दोनों नेताओं ने कहा था कि के सुधाकरण को अपनी भूमिका में बने रहना चाहिए। के सुधाकरन इससे पहले कहा था कि वह तब तक इस्तीफा हीं देंगे जब तक कि राज्य में एलडीएफ सत्ता से बाहर नहीं हाे जाता।
कौन हैं सनी जोसेफ ?
18 अगस्त 1952 को जन्में सनी जोसेफ वर्तमान में पेरावूर के वर्तमान विधायक हैं। सनी जोसेफ भारतीय राष्ट्रीय कांग्रेस के एक राजनीतिक कार्यकर्ता और पेशे से वकील हैं। वह वर्तमान में यूनाइटेड डेमोक्रेटिक फ्रंट (यूडीएफ) कन्नूर जिला समिति के अध्यक्ष हैं। 2021 केरल विधानसभा चुनावों में 140 सदस्यों वाली विधानसभा में कांग्रेस के कांग्रेस के अगुवाई वाले यूडीएफ को 41 सीटें मिली थीं, जबकि एलडीएफ ने 99 सीटें हासिल करके सत्ता हासिल की थी।