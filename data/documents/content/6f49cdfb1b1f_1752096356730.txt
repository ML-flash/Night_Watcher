Bihar Politics: बिहार में बढ़ रहा कांग्रेस का कुनबा, युवा दलित नेता ने ली कांग्रेस की सदस्यता
बिहार कांग्रेस मुख्यालय में दलित अधिकार मंच के नेता ने कांग्रेस की सदस्यता ली। प्रदेश अध्यक्ष राजेश राम और जिग्नेश मेवाणी ने उन्हें पार्टी में शामिल किया। राम ने कहा कि पासवान के आने से वंचित समाज में पार्टी का आधार बढ़ेगा। मेवाणी ने कहा कि दलित युवा कांग्रेस में अपना भविष्य देख रहे हैं। पासवान ने कांग्रेस को दलितों के लिए सम्मानजनक बताया।
राज्य ब्यूरो, पटना। प्रदेश कांग्रेस मुख्यालय में आयोजित एक मिलन समारोह में दलित अधिकार मंच के युवा नेता मनीष पासवान समेत कई नेताओं ने कांग्रेस की सदस्यता ग्रहण का ली।
इन्हें प्रदेश कांग्रेस अध्यक्ष राजेश राम और गुजरात कांग्रेस के कार्यकारी अध्यक्ष जिग्नेश मेणावी ने सदस्यता प्रदान की।
कार्यक्रम में राजेश राम ने कहा कि मनीष पासवान युवा हैं और लगातार दलित अधिकारों के लिए संघर्ष करते रहें हैं। उनके आने से पार्टी का वंचित समाज में जनाधार बढ़ेगा।
दलित समाज कांग्रेस में देख रहा अपना भविष्य
जिग्नेश मेवाणी ने कहा कि दलित हितों की रक्षा के लिए राहुल गांधी लगातार संघर्ष कर रहे हैं और उनके संघर्षों का ही परिणाम है कि दलित समाज के युवा कांग्रेस में अपना भविष्य देख रहे हैं।
मनीष पासवान ने कहा कि कांग्रेस पार्टी ने इस समाज को बिहार सहित पूरे देश में सम्मान दिया है, उसी से प्रभावित होकर मैंने कांग्रेस की सदस्यता ग्रहण की है।
मिलन समारोह में डॉ. शकील अहमद खान, रतन लाल, जितेन्द्र गुप्ता, प्रवीण सिंह कुशवाहा, मंजीत आनन्द साहू, शकीलुर रहमान, ब्रजेश प्रसाद मुनन सहित अन्य नेता मौजूद थे।
यह भी पढ़ें-